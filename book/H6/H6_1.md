# 6.1 Electrisch - systeem

## 6.1.2 RLC-Netwerk

```{admonition} Theorie
:class: tip, dropdown

In het vorige hoofdstuk zijn differentiaalvergelijkingen opgesteld voor een RC-netwerk en een RL-netwerk. Beschouw nu een RLC-netwerk, dus een netwerk waarin een spanningsbron met bronspanning $U(t)$, een weerstand $R$, een spoel met zelfinductie $L$ en een condensator met capaciteit $C$ in serie zijn aangesloten. Doel is om de stroomsterkte als functie van de tijd, $I(t)$, te bepalen. 

Omdat er sprake is van een serieschakeling geldt:
\begin{align*}
 U(t) = U_S + U_R + U_C
\end{align*}

$U(t)$ is gegeven. Verder geldt:

\begin{align*}
 U_S &= L \cdot \dfrac{dI}{dt} \\
 U_R &= R \cdot I(t)  \\
 U_C &= \dfrac{1}{C} \int I(t) dt
\end{align*}

Dit geeft de volgende vergelijking:
\begin{align*}
 U(t) &= U_S + U_R + U_C \\
 U(t) &= L \cdot \dfrac{dI}{dt} + R \cdot I(t) + \dfrac{1}{C} \int I(t) dt
\end{align*}

DifferentiÃ«ren van de vergelijking geeft de tweede orde differentiaalvergelijking die opgelost moet worden om een uitdrukking voor $I(t)$ te vinden:

\begin{align*}
 \dfrac{dU}{dt} = L \dfrac{d^2I}{dt^2} +  R \dfrac{dI}{dt} + \dfrac{1}{C}I
\end{align*}
```
