# 6.2 Mechanisch - systeem

# 6.2.1 Harmonische trilling

Een deeltje met massa $m$ beweegt zich over een rechte lijn die horizontaal loopt vanuit een vast punt $O$. Op dit deeltje werkt een uitwendige kracht die evenredig is met de afstand tussen het deeltje en $O$ en die gericht is naar O. Verwaarloos in dit geval eventuele wrijving. Het deeltje zal dan een harmonische trilling uitvoeren.

Neem de afstand tussen het deeltje gelijk aan $x(t)$. Voor de kracht die op het deeltje werkt geldt dan:
\begin{align*}
 F = −kx
\end{align*}

Hierbij is $k$ de **evenredigheidsconstante**. Aangezien dit de enige kracht is die op het deeltje werkt geldt volgens de tweede wet van Newton:
\begin{align*}
 m \cdot a = −kx
\end{align*}

De versnelling is echter de tweede afgeleide van $x(t)$ dus geeft dit de volgende differentiaalvergelijking:
\begin{align*}
 m \cdot \dfrac{d^2x}{dt^2} = −kx
\end{align*}
