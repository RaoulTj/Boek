# 5.2 RC-netwerk

Een andere toepassing van een differentiaalvergelijking is een RC-netwerk. Dus beschouw een netwerk dat een serieschakeling is van een spanningsbron, een weerstand en een condensator. Doel is om een formule voor de stroom $I$ als functie van de tijd, $t$ te bepalen.

De spanning geleverd door de spanningsbron is gegeven en gelijk aan $U(t)$. Ga ervan uit dat de weerstand $R$ is en de condensator capaciteit $C$ heeft. De spanning over de condensator is $0V$ op tijdstip $t_0$.

De tweede wet van Kirchhoff vertelt dat de som van de potentiaalverschillen gelijk moet zijn aan $0$, dus dat de som van de spanning over de weerstand en de spanning over de condensator gelijk moet
zijn aan $U(t)$. 

De wet van Ohm geeft de spanning over de weerstand:
\begin{align*}
 U_R(t) = RI(t)
\end{align*}

De spanning over de condensator wordt gegeven door: 
\begin{align*}
 U_C(t) = \dfrac{1}{C} \int I(t)dt
\end{align*}

Er geldt dus:
\begin{align*}
 U(t) &= U_R(t) + U_C(t) \\
 &=RI(t) +\dfrac{1}{C} \int I(t)dt
\end{align*}


DifferentiÃ«ren van beide kanten van de vergelijking geeft de gewenste differentiaalvergelijking:
\begin{align*}
 \dfrac{dU}{dt} &= R\dfrac{dI}{dt} + \dfrac{1}{C}I \\
\end{align*}
