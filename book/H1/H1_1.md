# 1.1 Definitie

```{admonition} Theorie: Differentiaalvergelijking

:class: tip, dropdown
:open:

In veel (onder andere fysische en elektrische) praktijkproblemen is het onmogelijk
om direct een functie af te leiden die de relatie tussen twee variabelen
beschrijft. In veel van die gevallen is het echter wel mogelijk om een vergelijking
op te stellen die de relatie beschrijft tussen de twee variabelen, waarin één of
meer van de afgeleiden van die functie voorkomt.

Een dergelijke vergelijking wordt een **diﬀerentiaalvergelijking** genoemd. In sommige gevallen kunnen deze vergelijkingen analytisch worden opgelost, in veel andere gevallen kan
de oplossing alleen benaderd worden met behulp van numerieke methoden.
In dit vak maak je kennis met beide oplossingsmethoden.
```

```{admonition} Voorbeeld: Differentiaalvergelijking
:class: dropdown

\begin{align}
 \dfrac{dy}{dx} &= -3x^2
\end{align}

Dit is een zeer eenvoudige diﬀerentiaalvergelijking. De oplossing van deze
diﬀerentiaalvergelijking kan direct door integratie verkregen worden:

\begin{align}
 y(x) = −x^3 + C
\end{align}

Zoals in het voorbeeld te zien is,is de oplossing van een diﬀerentiaalvergelijking
niet uniek. Dit is herkenbaar vanuit de integraalrekening, waar bij een
oplossing een willekeurige constante kan worden opgeteld.
```

```{admonition} Theorie: Algemene oplossing en Unieke oplossing
:class: tip, dropdown

De verzameling van alle oplossingen van een diﬀerentiaalvergelijking
wordt de algemene oplossing van die diﬀerentiaalvergelijking genoemd.
In veel praktijktoepassingen zijn één of meer begin- of randvoorwaarden
bekend, waarmee de unieke oplossing voor die situatie kan worden bepaald.
```

```{admonition} Theorie: Orde van differentiaalvergelijking
:class: tip, dropdown
De orde van een diﬀerentiaalvergelijking is gelijk aan de
hoogste orde afgeleide die in de vergelijking voorkomt.
```

```{admonition} Voorbeeld: Orde van differentiaalvergelijking
:class: dropdown


\begin{align}
 \dfrac{d^2y}{dx^2} + 3xy &= 2
\end{align}

is een voorbeeld van een tweede orde diﬀerentiaalvergelijking.

\begin{align}
 3x^2t\dfrac{d^3y}{dx^3} + \dfrac{d^2y}{dx^2} +  \dfrac{dy}{dx} &= 0
\end{align}

is een voorbeeld van een derde orde diﬀerentiaalvergelijking.

In dit vak wordt gewerkt met **eerste** en **tweede orde diﬀerentiaalvergelijkingen**.
```

```{admonition} Theorie
:class: tip, dropdown

**Merk op:** Bij hogere orde diﬀerentiaalvergelijkingen zal de algemene oplossing
meerdere integratieconstanten bevatten. De algemene oplossing van een $n-$
de orde diﬀerentiaalvergelijking heeft $n-$integratiecostanten. Voor het vinden
van een unieke oplossing in een bepaalde situatie zijn dan ook tenminste $n$
randvoorwaarden nodig.
```
